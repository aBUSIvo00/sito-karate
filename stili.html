<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Karate - Stili del Karate</title>
  <link rel="stylesheet" href="style.css">
  <link href="https://fonts.googleapis.com/css2?family=Noto+Sans+JP&display=swap" rel="stylesheet">
   <style>
  /* SCROLL BAR */
  #progressBar {
    position: fixed;
    top: 0;
    left: 0;
    height: 10px;
    background: #29b6f6;
    width: 0%;
    z-index: 9999;
    transition: width 0.2s;
  }
</style>
<div id="progressBar"></div>
</head>
<body>
  <header>
    <h3>Indice</h3>
    <div class="dojo-logo">
    <img src="img/logo.png" alt="Logo Dojo">
    </div>
    <nav>
      <ul>
        <li><a href="index.html">Home</a></li>
        <li><a href="storia.html">Storia</a></li>
        <li><a href="stili.html">Stili</a></li>
        <li><a href="regole.html">Regole del Dojo</a></li>
        <li><a href="divisa.html">Divisa</a></li>
        <li><a href="tecniche.html">Tecniche</a></li>
        <li><a href="fondamentali.html">Pilastri Fondamentali</a></li>
        <li><a href="karate_sportivo.html">Karate Sportivo</a></li>
        <li><a href="esame.html">Programmi d'esame</a></li>
      </ul>
    </nav>
  </header>
  <main>
    <section>
      <h2>Stili del Karate</h2>
      <p>
  <strong>Funakoshi</strong> divide le scuole e i kata del karate di Okinawa in due stili principali: <strong>shōrin-ryū</strong> (a cui attribuisce caratteristiche simili a quelle degli stili settentrionali di kung-fu) e <strong>shōrei-ryū</strong> (più simile al kung-fu meridionale). L'altra principale divisione degli stili di karate di Okinawa si basa sulla città di origine: <strong>Tomari</strong>, <strong>Naha</strong> e <strong>Shuri</strong>. In generale, lo <strong>shōrin-ryū</strong> era associato allo <strong>Shuri-te</strong> e al <strong>Tomari-te</strong>, mentre lo <strong>shōrei-ryū</strong> era associato al <strong>Naha-te</strong>. Il <strong>Naha-te</strong>, ideato da <strong>Kanryō Higaonna</strong>, diede vita ad alcuni stili di karate, il cui principale è il <strong>Gōjū-ryū</strong>, la cosiddetta "scuola dura e morbida" sviluppata dal maestro <strong>Chōjun Myiagi</strong>. Lo <strong>Shuri-te</strong> e il <strong>Tomari-te</strong> videro una fusione sempre più profonda e diedero vita ad alcuni stili come il <strong>Wado-Ryu</strong> e lo <strong>Shotokan-ryu</strong>. A Okinawa esiste una tradizione dove entrambi gli approcci <strong>shōrin</strong> e <strong>shōrei</strong> sono mescolati in uno stile unico, la cui maggiore scuola è quella di <strong>Kenwa Mabuni</strong> che insegna lo <strong>Shitō-ryū</strong>, anche se l'influenza maggiore di questo stile deriva dall'area <strong>shōrei</strong>. I principali stili del karate sono: La World Karate Federation (WKF), che è l'unica organizzazione mondiale, che raggruppa le federazioni nazionali riconosciute dai rispettivi comitati olimpici, ed essa stessa riconosciuta dal CIO riconosce solo i seguenti 4 stili di karate: <strong>Shotokan</strong>, lo stile moderno più diffuso, fondato da <strong>Gichin Funakoshi</strong> (con significativi contributi tecnici del figlio Yoshitaka) intorno agli anni quaranta. Pur praticato in numerose varianti e da numerose scuole, con impostazioni tecniche piuttosto variegate, si caratterizza comunque per le posizioni tendenzialmente basse, stabili e forti (e quindi per una maggiore staticità rispetto ad altri stili). Prevede competizioni sia di Kata sia di Kumite, queste normalmente con protezioni piuttosto limitate. Il nome significa casa (kan) di Shoto (brezza nella pineta) pseudonimo con cui Funakoshi firmava i suoi componimenti poetici in stile cinese, secondo la tradizione colta dell'epoca. <strong>Shitō-ryū</strong>, stile moderno fondato dal maestro <strong>Kenwa Mabuni</strong> nel 1931. Egli incominciò a studiare il karate-dō all'età di 13 anni dal maestro Anko Itosu; all'età di 20 anni incominciò lo studio del Naha-Te con il maestro Higaonna. Kenwa Mabuni in seguito si unì alle forze di polizia e questo gli permise di viaggiare per tutta l'isola di Okinawa così da imparare nuove arti marziali classiche dell'isola. Si trasferì a Osaka nel 1929 dove aprì una propria palestra, decidendo in breve di insegnare la sua versione del karate-dō. Mabuni incentrò il suo nuovo metodo di insegnamento su quanto appreso dai suoi due maestri più importanti: il maestro Kanryu Higashinna di Naha e Anko Itosu di Shuri; chiamò questo nuovo stile del karate Shito Ryu dandogli le iniziali dei loro nomi, Higaonna e Itosu o, più semplicemente, scuola di Itosu e Higaonna. Lo Shito Ryu è lo stile con il maggior numero di Kata. <strong>Wado-ryu</strong>, stile moderno che si basa sugli insegnamenti del maestro <strong>Hironori Ōtsuka</strong>, il quale fuse lo Shindo Yoshin Ryu JuJitsu con il karate di Okinawa e introdusse il moderno concetto di Kumite. Wado Ryu letteralmente significa: "La scuola della Via della Pace". Le posizioni sono molto alte e morbide e si pone l'accento sulla velocità e la fluidità sia dei colpi sia del corpo. Il Wado Ryu, a un contrasto cruento, preferisce utilizzare schivate e taisabaki per controllare e accompagnare il colpo dell'avversario così da sbilanciarlo e lasciarlo scoperto a una serie di contrattacchi rapidi e dirompenti. La sua caratteristica principale è inoltre il vasto bagaglio di Jujitsu per cui a tecniche di percussione si accompagnano proiezioni, leve articolari, strangolamenti e sbilanciamenti. Predilige una distanza medio-corta. <strong>Gōjū-ryū</strong>, stile antico tutt'oggi praticato a Okinawa, tende a non discostarsi dallo stile codificato in origine. Nasce dal Naha-te, il cui primo Maestro fu Kanrio Higahonna che visse per moltissimo tempo nel Fukien in Cina. A raccogliere l'eredità di Higaonna e fondare lo stile Goju-ryu fu il maestro <strong>Chojun Myagi</strong>. Lo stile punta alla fusione di tecniche "dure" e di tecniche "morbide". Praticati ma non riconosciuti dal CIO <strong>Sankūkai</strong> o <strong>Sankudò</strong>, stile moderno che si basa sulla leggerezza e l'accuratezza della tecnica ma anche sulla potenza dei colpi. Fu fondato da <strong>Yoshinao Nanbu</strong>, che lo ha poi lasciato nel 1978, in modo da poterlo evolvere (per scelta del maestro Nanbu in persona), nell'arte marziale Nanbudo. <strong>Nanbudo</strong>: deriva dal Sankukai; nel 1974, all'età di 31 anni, il M° Nanbu decise di abbandonare temporaneamente il mondo del karate per ritirarsi nella località di Cap d'Ail. Fu proprio in questo luogo, in quattro anni di riflessione, in cui si rese conto che il Karate Sankukai era solo una tappa del suo viaggio e che era necessaria un'evoluzione nel suo stile. Decise quindi di abbandonare quest'ultimo e di far nascere, nel 1978, il Nanbudo, l'arte marziale (non più definibile, dallo stesso M° Nanbu "karate") che il maestro seguì e continuò a migliorare tramite seminari in tutto il mondo fino alla sua scomparsa. <strong>Kyokushinkai</strong>, stile moderno fondato dal maestro <strong>Masutatsu Oyama</strong> che, dopo aver praticato lo Shotokan sotto la guida di Gichin Funakoshi e il Goju-ryu, ha creato questo stile basato sul Kumite full contact. Incorpora alcuni Kata dello Shotokan e altri del Goju-ryu. Lo stile necessita di una notevole preparazione fisica per essere praticato a causa anche dei combattimenti a contatto pieno. Le competizioni si svolgono senza protezioni. <strong>Uechi-ryū</strong>, (上地流 Uechi-ryū) ("stile di Uechi") è il nome attribuito a una disciplina marziale di origine cinese che fu introdotta a Okinawa da Kanbun Uechi, un Okinawense che la apprese in Cina a Fuzhou nella provincia di Fukien. <strong>Shorei-Kan</strong>, sottostile del Gōjū-ryū, ideato da Seikichi Toguchi. <strong>Fudokan</strong>, stile fondato da Ilija Jorga nel 1980. Nel karate si sono formati molti altri stili e, talvolta, all'interno di un Paese, ci sono dei maestri che si ritengono creatori di stili che non sono altro che copie di stili antichi o, comunque, già preesistenti.
</p>
    </section>
  </main>

  <button id="backToTop" onclick="scrollToTop()">⬆ Torna su</button>
  <script src="script.js"></script>

</body>
</html>
