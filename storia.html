<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Karate - Storia del Karate</title>
  <link rel="stylesheet" href="style.css">
  <link href="https://fonts.googleapis.com/css2?family=Noto+Sans+JP&display=swap" rel="stylesheet">
   <style>
  /* SCROLL BAR */
  #progressBar {
    position: fixed;
    top: 0;
    left: 0;
    height: 10px;
    background: #29b6f6;
    width: 0%;
    z-index: 9999;
    transition: width 0.2s;
  }
</style>
<div id="progressBar"></div>
</head>
<body>
  <header>
    <h3>Indice</h3>
    <div class="dojo-logo">
    <img src="img/logo.png" alt="Logo Dojo">
    </div>
    <nav>
      <ul>
        <li><a href="index.html">Home</a></li>
        <li><a href="storia.html">Storia</a></li>
        <li><a href="stili.html">Stili</a></li>
        <li><a href="regole.html">Regole del Dojo</a></li>
        <li><a href="divisa.html">Divisa</a></li>
        <li><a href="tecniche.html">Tecniche</a></li>
        <li><a href="fondamentali.html">Pilastri Fondamentali</a></li>
        <li><a href="karate_sportivo.html">Karate Sportivo</a></li>
        <li><a href="esame.html">Programmi d'esame</a></li>
      </ul>
    </nav>
  </header>
  <main>
    <section>
      <h2>Storia del Karate</h2>
      <p>
La storia del <strong>karate</strong> parte da un arcipelago a sud del Giappone, le isole <strong>Ryūkyū</strong> e in particolare da una di queste, l'isola più grande: <strong>Okinawa</strong>, dove già esistevano alcune forme di combattimento note come <strong>te</strong>. L'isola di Okinawa era divisa in tre principati: <strong>Hokuzan</strong> (北山 Montagna settentrionale), <strong>Chūzan</strong> (中山 Montagna centrale) e <strong>Nanzan</strong> (南山 Montagna meridionale). Per molti secoli Okinawa – nell'arcipelago dei tre regni delle Ryu-kyu, che allora erano stati a sé, indipendenti dal Giappone – aveva mantenuto rapporti commerciali con la provincia cinese del <strong>Fujian</strong> e fu così, probabilmente, che conobbe alcune arti marziali cinesi come il <strong>kenpo</strong> o <strong>quanfa</strong> («metodo del pugno»). <strong>Shō Hashi</strong> (soprannominato Shang Bazhi), re di Chuzan, nel 1429 unificò i tre regni di Okinawa e in seguito anche tutti i regni delle Ryu-kyu. Poco più tardi, <strong>Sho Shin</strong> (che regnò dal 1478 al 1526), per mantenere la pace, intorno al 1500 vietò il possesso di armi da guerra che furono raccolte e chiuse in un magazzino del castello di <strong>Shuri</strong>. Durante la dinastia cinese <strong>Ming</strong> 36 famiglie immigrarono dalla regione di Fujian a Okinawa stabilendosi nel villaggio di <strong>Kume</strong> (<em>Kumemura</em>). È probabile che questa sia stata la sorgente iniziale per la penetrazione delle arti marziali cinesi ad Okinawa. All’interno del rapporto di vassallaggio tributario con la Cina il regno delle Ryukyu riceveva delegazioni di dignitari imperiali (<strong>Sapposhi</strong>) e a sua volta inviava le proprie ambascerie a Pechino. Probabilmente durante questi incontri si ebbero scambi marziali che contribuirono ad influenzare lo sviluppo delle arti marziali okinawensi. Dopo la battaglia di Sekigahara, il clan vittorioso dello shogunato <strong>Tokugawa</strong> concesse al clan <strong>Shimazu</strong>, che governava il bellicoso feudo di <strong>Satsuma</strong> nell'isola di <strong>Kyūshū</strong>, di occupare le Ryu-kyu: 3000 samurai portarono a termine l'invasione (1609). Le arti marziali del feudo di Satsuma, come il <strong>Jigen-ryu Kenjutsu</strong>, si diffusero così sull’isola a fianco delle tradizioni cinesi che già erano presenti ponendo la base per lo sviluppo del moderno karate. <blockquote>La cronaca di viaggio <em>Hoshima Hikki</em> tramanda che nel 1756 ad Okinawa fosse approdato un ufficiale cinese noto come <strong>Kusanku</strong> (forse il suo titolo militare) il quale è descritto come un esperto di Kenpo ed era in grado di atterrare un avversario usando un’azione “a forbice” delle gambe.</blockquote> Kusanku è ritenuto dalla tradizione la fonte del kata <strong>Kushanku</strong>, che è poi stato tramandato da <strong>Sakugawa Kanga</strong> sino ai giorni nostri. Inoltre, Okinawa aveva intensi rapporti commerciali con il sud della Cina e in particolare la regione di Fujian, dove il regno delle Ryukyu aveva una propria “ambasciata” denominata <strong>Ryukyukan</strong> (precisamente nella città di <strong>Fuzhou</strong>). In questo luogo è noto che esponenti della famiglia <strong>Kojo</strong> (<em>Kojo-ryu</em>) e lo stesso <strong>Uechi Kanbun</strong> (<em>Uechi-ryu</em>) si siano allenati sotto la guida di artisti marziali locali. Sappiamo inoltre che le casate più alte del regno delle Ryukyu possedevano propri sistemi di combattimento tramandati dal capofamiglia al successore. L’unico di questi stili ad essere sopravvissuto fino a noi è il <strong>Motobu Udundi</strong> (<em>Motobu-ryu</em>). Da questa stratificazione di influenze nacque l’<strong>Okinawa-te</strong> («mano di Okinawa»), detto anche <strong>tōde</strong> («mano cinese», dove l'ideogramma <em>to</em> indica la dinastia Tang), che si differenziava in tre stili: <strong>Naha-te</strong>, <strong>Shuri-te</strong> e <strong>Tomari-te</strong>. Va precisato che <strong>Naha</strong> era la capitale dell'isola di Okinawa, <strong>Shuri</strong> la sede del castello reale e <strong>Tomari</strong> la zona del porto (oggi Shuri e Tomari sono quartieri di Naha). L'ideogramma <strong>te</strong> (手) letteralmente indica la parola "mano", ma per estensione può anche indicare "arte" o "tecnica"; il significato di Okinawa-te, quindi, è "arte marziale di Okinawa". Si pensa quindi che sia stata possibile una sorta di fusione tra le arti arrivate dalla Cina, che comunque costituivano uno stile non metodico, e il te okinawense. Una prova di questo importante scambio culturale tra Okinawa e Cina è fornita da un maestro vissuto in epoca successiva, <strong>Ankō Itosu</strong>. In uno scritto di suo pugno vede le origini del karate nelle arti cinesi e sottolinea come non abbiano influito né il Buddhismo né il Confucianesimo. Il primo maestro delle Ryu-kyu fu <strong>Sakugawa Kanga</strong> di Shuri (1733-1815), nobile di Okinawa ed esperto di te; era soprannominato “Tode” perché combinò il kempo, da lui studiato in Cina, con le arti marziali di Okinawa. Egli fu il primo maestro che provò una razionalizzazione e una codificazione delle arti diffuse a Okinawa. Tuttavia trascorse ancora qualche decennio prima dello sviluppo di una vera e propria scuola di tode. Il fondatore di questa scuola fu il suo allievo <strong>Matsumura Sōkon</strong> (1809-1901); egli fu maestro di <strong>Asato Ankō</strong> (o Azato 1827-1906), a sua volta maestro di <strong>Funakoshi Gichin</strong> (1868-1957) e <strong>Itosu Ankō</strong> (1830-1915), anch'egli maestro di Funakoshi e di altri importanti maestri come <strong>Motobu Chōki</strong> (1870-1944), <strong>Motobu Chōyū</strong> (1865-1928), <strong>Chibana Chōshin</strong> (1885-1969), <strong>Mabuni Kenwa</strong> (1889-1952) e <strong>Tōyama Kanken</strong> (1888-1966). Il suo stile di tode era chiamato <strong>Shuri-te</strong> (arte marziale di Shuri) in quanto Matsumura era residente proprio nella città di Shuri. Egli basò il proprio insegnamento su tre punti fondamentali: la pratica dell'arte autoctona di Okinawa, l'arte giapponese della spada (<strong>Jigen-ryū</strong>) e la pratica delle arti cinesi. Nacque così il vero e proprio tode. <strong>Anko Itosu</strong> introdusse il to-de nelle scuole di Okinawa e mise a punto i cinque kata detti <strong>Pinan</strong> (presenti nel karate degli stili come il <em>Wado-Ryu</em> e <em>Shito-Ryu</em>; questi kata cambiarono poi il nome in <em>Heian</em>). Il primo maestro di Okinawa a recarsi in Giappone fu <strong>Motobu Chōki</strong> di Shuri (1871-1944), straordinario combattente, ma fortemente legato alle tradizioni del suo popolo, che perciò non ottenne grande successo come insegnante. Solo più tardi, con l'arrivo di Funakoshi, il Karate poté diffondersi effettivamente nel paese del Sol Levante. Si dice che il primo maestro di Naha-te fosse <strong>Higaonna Kanryō</strong>, in dialetto Hogen Higashionna (1853-1915; secondo alcune fonti la nascita sarebbe nel 1840). <strong>

    </section>
  </main>
  
  <button id="backToTop" onclick="scrollToTop()">⬆ Torna su</button>
  <script src="script.js"></script>

</body>
</html>